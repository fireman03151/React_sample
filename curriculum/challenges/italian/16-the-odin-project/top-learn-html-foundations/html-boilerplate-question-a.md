---
id: 637f4e1c72c65bc8e73dfe20
title: Boilerplate HTML Domanda A
challengeType: 15
dashedName: html-boilerplate-question-a
---

# --description--

Per spiegare un boilerplate HTML, prima di tutto hai bisogno di un file HTML su cui lavorare.

Crea una nuova cartella sul tuo computer e chiamala `html-boilerplate`. All'interno di questa cartella crea un nuovo file e chiamalo `index.html`.

Probabilmente hai già familiarità con molti tipi diversi di file, ad esempio file doc, pdf e immagini.

Per far sapere al computer che vuoi creare un file HTML devi aggiungere dopo il nome del file l'estensione `.html` come hai fatto quando hai creato il file `index.html`.

Vale la pena notare che hai chiamato il tuo file HTML index. Dovresti sempre chiamare il file HTML che conterrà la homepage dei tuoi siti web `index.html`. Questo perché quando gli utenti arriveranno su un sito i server web cercheranno, per impostazione predefinita, una pagina index.html - e non averne una causerà grandi problemi.

## DOCTYPE

Ogni pagina HTML inizia con una dichiarazione doctype. Lo scopo della dichiarazione doctype è dire al browser quale versione di HTML dovrebbe usare per renderizzare il documento. L'ultima versione di HTML è HTML5 e il doctype per questa versione è semplicemente `<!DOCTYPE html>`.

I doctype per le versioni di HTML precedenti erano un po 'più complicati. Ad esempio, questa è la dichiarazione doctype per HTML4:

```html
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
```

Tuttavia, probabilmente non ti troverai mai a usare delle vecchie versioni di HTML, quindi utilizza sempre `<!DOCTYPE html>`.

Apri nel tuo editor di testo il file `index.html` creato precedentemente e aggiungi `<!DOCTYPE html>` nella prima riga.

# --question--
## --text--

Qual è lo scopo della dichiarazione `DOCTYPE`?

## --answers--

Indica al browser quale versione di HTML usare per renderizzare il documento.

---

Indica al browser che il documento utilizza JavaScript.

---

Indica al browser il titolo del documento.


## --video-solution--

1
