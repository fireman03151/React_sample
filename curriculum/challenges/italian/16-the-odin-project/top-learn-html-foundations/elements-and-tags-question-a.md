---
id: 637f4e0e72c65bc8e73dfe1e
videoId: LGQuIIv2RVA
title: Elementi e Tag Domanda A
challengeType: 15
dashedName: elements-and-tags-question-a
---

# --description--

Quasi tutti gli elementi di una pagina HTML sono solo porzioni di contenuto racchiuse tra tag HTML di apertura e chiusura.

I tag di apertura comunicano al browser l'inizio di un elemento HTML. Sono costituiti da una parola chiave racchiusa tra parentesi angolate `<>`. Ad esempio, il tag di apertura di un paragrafo ha questo aspetto: `<p>`.

I tag di chiusura comunicano al browser dove finisce un elemento. Sono molto simili ai tag di apertura; l'unica differenza è che hanno una barra obliqua prima della parola chiave. Ad esempio, il tag di chiusura di un paragrafo ha questo aspetto: `</p>`.

Un elemento paragrafo completo ha questo aspetto:

<img src="https://cdn.statically.io/gh/TheOdinProject/curriculum/90b1a362af0bb8635af9593cd8911c9aefb68569/foundations/html_css/html-foundations/imgs/00.png" alt="diagramma di un elemento" />

Puoi pensare agli elementi come a contenitori per del contenuto. I tag di apertura e chiusura dicono al browser quale contenuto è racchiuso nell'elemento. Il browser può quindi utilizzare tali informazioni per determinare come interpretare e formattare il contenuto.

Esistono alcuni elementi HTML che non hanno un tag di chiusura. Questi elementi spesso hanno questo aspetto: `<br />` o `<img/>`, ma alcuni possono essere anche usati senza la barra obliqua di chiusura, come `<br>` o `<img>`. Sono detti tag a chiusura automatica o elementi vuoti poiché non racchiudono alcun contenuto. Ne incontrerai alcuni nelle lezioni successive, ma per la maggior parte, gli elementi hanno sia il tag di apertura che di chiusura.

L'HTML possiede un'ampia lista di tag predefiniti che puoi usare per creare tutti i diversi tipi di elementi. È importante usare i tag corretti per i contenuti. Usare i tag corretti può avere un grosso impatto su due aspetti dei tuoi siti: come vengono valutati dai motori di ricerca e quanto sono accessibili agli utenti che per usare internet fanno affidamento a tecnologie assistive, come i lettori di schermo.

L'utilizzo degli elementi corretti per il contenuto è chiamato HTML semantico. In seguito esplorerai questo aspetto in modo molto più approfondito.

# --question--

## --assignment--

Guarda il video di Kevin Powell [Introduction to HTML](https://www.youtube.com/watch?v=LGQuIIv2RVA&list=PL4-IK0AVhVjM0xE0K2uZRvsM7LkIhsPT-)

## --text--

Cosa sono i tag HTML?

## --answers--

I tag HTML dicono al browser quale contenuto è racchiuso in un elemento.

---

I tag HTML dicono al browser quando caricare il contenuto.

---

I tag HTML dicono al browser quale contenuto è racchiuso nell'elemento successivo.


## --video-solution--

1
