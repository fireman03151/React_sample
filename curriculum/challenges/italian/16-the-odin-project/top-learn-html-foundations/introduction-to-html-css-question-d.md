---
id: 637633672724a688c04636e5
title: Introduzione a HTML e CSS Domanda D
challengeType: 15
dashedName: introduction-to-html-and-css-question-d
---

# --description--

HTML e CSS sono due linguaggi che lavorano insieme per creare tutto ciò che si vede quando si guarda qualcosa su internet. L'HTML è costituito dai dati grezzi di cui è fatta una pagina web. Tutto il testo, i collegamenti, le caselle, gli elenchi e i pulsanti sono creati in HTML. Il CSS è ciò che aggiunge stile a questi semplici elementi. L'HTML mette le informazioni su una pagina web e il CSS le posiziona, dà loro colore, ne cambia il carattere e le rende fantastiche!

Molte risorse utili in circolazione continuano a riferirsi a HTML e CSS come linguaggi di programmazione, ma se si vuole essere tecnici, etichettarli in questo modo non è molto accurato. Questo perché si occupano solo di presentare informazioni. Non sono utilizzati per programmare la logica. JavaScript, che imparerai nella prossima sezione, è un linguaggio di programmazione perché è usato per aggiungere funzionalità alle pagine web. Tuttavia, c'è un bel po' di roba che si può fare con solo HTML e CSS e avrai sicuramente bisogno di entrambi. Durante tutto il nostro curriculum, le seguenti lezioni si concentreranno sul darti gli strumenti necessari per farcela una volta raggiunto il contenuto JavaScript.

# --question--

## --text--

Qual è la differenza tra HTML, CSS e JavaScript?

## --answers--

L'HTML è per la creazione di elementi interattivi, il CSS è per l'aspetto estetico, e JavaScript è per la creazione della struttura di una pagina web.

---

Il CSS è per l'aspetto estetico, JavaScript è per la creazione di elementi interattivi, e l'HTML è per la creazione della struttura di una pagina web.

---

JavaScript è per l'aspetto estetico, il CSS è per creare la struttura, e l'HTML è per creare gli elementi interattivi di una pagina web.

## --video-solution--

2
