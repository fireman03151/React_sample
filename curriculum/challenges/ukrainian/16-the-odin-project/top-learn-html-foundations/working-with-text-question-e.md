---
id: 637f4e7972c65bc8e73dfe2b
title: Робота з текстом. Запитання E
challengeType: 15
dashedName: working-with-text-question-e
---

# --description--

Можливо, ви помітили, що в усіх прикладах цього уроку ви робите відступи для елементів, які знаходяться всередині інших елементів. Це називається вкладенням елементів.

Коли ви вкладаєте елементи в інші елементи, ви створюєте родинний зв’язок між ними. Вкладені елементи є дочірніми, а елемент, в який вони вкладені, є батьківським.

У наступному прикладі елемент `body` є батьківським, а `p` — дочірнім:

```html
<html>
  <head>
  </head>
  <body>
    <p>Lorem ipsum dolor sit amet.</p>
  </body>
 </html>
```

Як і люди, батьківські елементи HTML можуть мати багато дітей. Елементи одного рівня вкладеності вважаються братськими.

Наприклад, у наступному коді два елементи `p` є братськими, оскільки є дочірніми елементами тегу `body` та вкладені на одному рівні:

```html
<html>
  <head>
  </head>
  <body>
    <p>Lorem ipsum dolor sit amet.</p>
    <p>Ut enim ad minim veniam.</p>
  </body>
 </html>
```

Ви використовуєте відступи, щоб зробити рівень вкладеності зрозумілим і читабельним для себе та інших розробників, які працюватимуть із вашим HTML у майбутньому. Рекомендовано робити відступ будь-яких дочірніх елементів на два пробіли.

Батьківські, дочірні та братські стосунки між елементами будуть важливішими пізніше, коли ви почнете стилізувати свій HTML за допомогою CSS та додавати поведінку за допомогою JavaScript. Наразі важливо знати різницю між стосунками елементів і термінологією, яка використовується для опису їхніх стосунків.

# --question--

## --text--

Які стосунки між двома елементами, вкладеними на одному рівні?

## --answers--

Елементи є батьками один для одного.

---

Елементи є дітьми один для одного.

---

Елементи є братськими.

## --video-solution--

3
