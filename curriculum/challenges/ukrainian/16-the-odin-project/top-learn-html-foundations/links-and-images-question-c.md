---
id: 637f703072c65bc8e73dfe34
title: Посилання та зображення. Запитання C
challengeType: 15
dashedName: links-and-images-question-c
---

# --description--

Щоб попрактикуватись з посиланнями та зображеннями, вам потрібний проєкт HTML.

- Створіть новий каталог під назвою `odin-links-and-images`.

- У цьому каталозі створіть новий файл під назвою `index.html`.

- Заповніть звичайний шаблонний код HTML.

- Вкінці додайте наступний `h1` до `body`: `<h1>Homepage</h1>`

## Елементи посилання
Щоб створити посилання в HTML, використовується елемент посилання. Елемент посилання визначається шляхом обгортання тексту чи іншого елемента HTML тегом `<a>`. Додайте наступне до `body` створеної сторінки `index.html` та відкрийте сторінку у браузері:

```html
<a>click me</a>
```

Можливо, ви помітили, що натиснувши на посилання нічого не відбувається. Тег посилання не знає куди посилатись. Ви повинні сказати йому місце призначення. Для цього використовується атрибут HTML. Атрибут HTML надає додаткову інформацію елементу HTML та завжди розміщений всередині початкового тегу елемента. Зазвичай атрибут складається з двох частин: назви та значення, однак не всі атрибути вимагають значення. У нашому випадку потрібно додати атрибут `href` (hyperlink reference) до початкового тегу посилання. Значенням атрибута `href` є місце призначення, на яке ви хочете посилати. Додайте наступний атрибут `href` до створеного елемента посилання та спробуйте натиснути його знову. Не забудьте оновити браузер, щоб застосувати нові зміни.

```html
<a href="https://www.theodinproject.com/about">click me</a>
```

Будь-який текст з тегом посилання без атрибута `href` буде звичайним текстом. Якщо атрибут `href` наявний, браузер надасть тексту синього кольору та підкреслення, щоб вказати, що це посилання. Важливо зазначити, що теги посилання можна використовувати для будь-яких ресурсів в інтернеті, а не лише документів HTML. Ви можете посилати на відео, файли pdf, зображення та інше, але здебільшого ви посилатимете на інші документи HTML.

# --question--

## --text--

Який атрибут повідомляє посиланню про місце призначення?

## --answers--

`src`

---

`href`

---

`link`

## --video-solution--

2
