---
id: 637633672724a688c04636e5
title: Вступ до HTML та CSS. Запитання D
challengeType: 15
dashedName: introduction-to-html-and-css-question-d
---

# --description--

HTML та CSS — це дві мови, які працюють разом, щоб створити все, що ви бачите в інтернеті. HTML — це необроблені дані, на яких побудована вебсторінка. Весь текст, посилання, картки, списки та кнопки створюються в HTML. CSS надає стилю цим звичайним елементам. HTML розміщує інформацію на вебсторінці, а CSS робить її красивою, надаючи кольору та змінюючи шрифт.

Багато ресурсів продовжують називати HTML та CSS мовами програмування, але, якщо розібратися з технічної точки зору, це не зовсім правильно. Причина в тому, що їх використовують лише для представлення інформації. Вони не використовуються для створення логіки програми. JavaScript, який ви вивчите в наступному розділі, є мовою програмування, оскільки його використовують для того, щоб вебсторінки виконували певні дії. Однак багато чого можна зробити, використовуючи лише HTML та CSS, тому вони обов’язково знадобляться. Наступні уроки нашої навчальної програми зосереджені на інструментах, які необхідно осягнути перед тим, як перейти до JavaScript.

# --question--

## --text--

Яка різниця між HTML, CSS та JavaScript?

## --answers--

HTML використовують для інтерактивних елементів, CSS для вигляду, а JavaScript для створення структури вебсторінки.

---

CSS використовують для вигляду, JavaScript для інтерактивних елементів, а HTML для створення структури вебсторінки.

---

JavaScript використовують для вигляду, CSS для створення структури вебсторінки, а HTML для інтерактивних елементів.

## --video-solution--

2
