# La guida di onboarding ufficiale del moderatore di freeCodeCamp

Questa guida aiuterà i nuovi moderatori a prendere parte ed eseguire i processi e le procedure seguiti da moderatori esperti sul forum della comunità di freeCodeCamp e altre comunità ufficiali che promuoviamo.

> [!NOTE] Se non hai ancora letto [Il manuale del moderatore](https://contribute.freecodecamp.org/#/i18n/italian/moderator-handbook) dovresti iniziare da lì.

## Il Forum

### Primi Passi

La prima cosa che puoi notare dopo aver ricevuto lo status di moderatore sul forum è che la tua interfaccia sarà un po' diversa, con nuovi strumenti da admin per esplorare e accedere al subforum Mod-Team.

Alcuni dei nuovi strumenti appariranno all'interno di una nuova voce di menu che assomiglia a una chiave inglese. Alcuni appariranno come nuove schede o pulsanti, o anche nuove opzioni abilitate nei menu del forum.

Per acquisire familiarità con i nuovi strumenti e poteri, puoi combinare uno o più dei seguenti metodi durante la prima settimana con questo ruolo elevato:

> [!TIP] I primi due sono i più importanti.

### Acquisisci familiarità con gli strumenti admin di Discourse

Il forum freeCodeCamp è in realtà un forum Discourse e segue molte delle stesse linee guida di altri forum costruiti su Discourse. Per iniziare a prendere confidenza con il ruolo di moderatore di Discourse, inizia a leggere la [guida per i nuovi utenti](https://meta.discourse.org/t/discourse-new-user-guide/96331) di Discourse e la[guida per i nuovi moderatori](https://meta.discourse.org/t/discourse-moderation-guide/63116) di Discourse.

### Seguire un moderatore

Tutte le azioni da moderatore possono essere seguite rivedendo gli [action log](https://forum.freecodecamp.org/admin/logs/staff_action_logs). Le azioni intraprese tramite strumenti automatizzati come `akistmet` o `system` possono essere per lo più ignorate finché non hanno come conseguenza un post che deve essere revisionato. I post da revisionare appariranno nell'area [Review](https://forum.freecodecamp.org/review) del forum.

Per la prima settimana o giù di lì, presta attenzione a ciò che viene contrassegnato e ciò che è in fase di revisione, e confrontalo con le azioni intraprese sui post contrassegnati. Potresti vedere l'account di sistema contrassegnare un post perché l'utente lo ha creato troppo rapidamente. In molti casi, i moderatori cancelleranno il flag del post cliccando sul pulsante "Approve Post" o contrassegnandolo come "Not Spam" (a seconda del tipo di flag).

Comunemente, i flag di spam possono anche essere usati da membri o moderatori. Comportamenti sleali comuni comprendono creare un account, facendo un post che sembra innocuo, per poi modificarlo per aggiungere un link a un sito esterno a scopo di pubblicizzarlo. In questo caso, di solito l'account del membro è abbastanza nuovo e ha fatto questo solo post finora, il che indica che l'account è stato aperto al solo scopo di spamming. È opportuno decidere di cancellare l'account dopo la prima infrazione in questo caso. Lo stesso vale per gli account il cui primo post è considerato spam.

Puoi notare moderatori che eseguono una procedura chiamata 'split topic'. Questo può essere un caso in cui un moderatore ha smistato un post che è stato fatto erroneamente su un argomento esistente in un nuovo argomento, o un moderatore ha unito argomenti duplicati che un singolo utente ha creato per la stessa domanda. Guardare questa procedura metterà in evidenza le diverse azioni e le loro cause.

Un'altra caratteristica utile che vine abilitata per tutti i moderatori è la possibilità di pubblicare una "Canned Reply", che è una risposta già scritta che è stata elaborata con il team dei mod al fine di rispondere rapidamente ad alcuni scenari ben noti e ripetuti. Questi comprendono:

- Accogliere un nuovo membro del forum che ha postato del codice senza una domanda -> "Welcome - remind question"
- Ricordare ai membri di non postare il codice delle soluzioni ma di fornire indizi e suggerimenti -> "Solutions Instead of Help"
- Rispondere a una situazione in cui il codice di qualcuno funziona per te ma non per lui -> "Browser Issues"
- Incoraggiare i membri ad aprire una issue su GitHub quando viene trovato un possibile bug -> "Bug Report"

Ce ne sono altre, che puoi leggere per acquisire familiarità con i rispettivi utilizzi. Puoi anche trovare una discussione sui modelli nel subforum mod-team, e sei invitato a fare domande se non sei sicuro di come dovrebbe essere utilizzato un modello.

### Leggere i post del subforum Mod-Team

Il subforum Mod-Team contiene una serie di post di moderatori passati e attuali che discutono le diverse esigenze e/o sfide di moderare il forum.

Rileggere questi post può aiutare a scoprire alcuni degli obiettivi e dei processi fondamentali che riguardano i moderatori del forum. Alcuni dei thread possono anche fare luce sulla gestione dello spam e dei contenuti inappropriati sul forum.

## Dove chiedere aiuto

Per ottenere aiuto con delle situazioni con cui non ti senti a tuo agio o che non sei sicuro di come gestire, discuti con i tuoi compagni moderatori nel [Subforum Mod-Team](https://forum.freecodecamp.org/c/mod-team/4) o nella [#mod-chat](https://discord.com/channels/692816967895220344/693157007418720277) su Discord.
